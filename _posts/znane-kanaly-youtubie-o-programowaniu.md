---
title: Mniej znane kanały na YouTubie o programowaniu.
id: 286
categories:
  - dajsiepoznac2017
date: 2017-05-31 12:23:30
tags:
---

Każdy z nas śledzi pewnie jakiś kanał bądź korzysta z niego w razie potrzeby nauki jakiejś technologii. W gąszczu tutoriali i vlogerów można natrafić na różnej jakości filmy nagrywane ziemniakiem, bądź przebrzmiałe "gwiazdy" polskiego programistycznego YouTuba, którzy nauczają rzeczy niezbyt aktualnych w dzisiejszym developerskim światku. Post nie służy reklamie żadnego konkretnego youtubera - pokaże po prostu trochę inne oblicze YouTube pod kątem IT, ludzi, którzy nie są bardzo popularni, a którzy są naprawdę godni uwagi.

https://www.youtube.com/watch?v=BMUiFMZr7vk

1.  FunFunFunction. Bardzo dobry kanał skupiający się na trochę bardziej zaawansowanym JavaScripcie, między innymi pod kątem programowania funkcyjnego. Jeżeli nie wiesz co to są monady albo chcesz się uczyć Haskella bo nie wiesz, że JavaScript posiada Array.map ten kanał jest w sam raz dla ciebie.
https://www.youtube.com/watch?v=v9ejT8FO-7I

2\. Christopher Okhravi. Masz braki w programowaniu obiektowym i chcesz się nauczyć wzorców projektowych? Idealny kanał dla entuzjastów OOP. Jego seria filmów tłumaczy krok po kroku wzorce projektowe zaczynając od wzorca strategii, idąc zgodnie z książką Head First Design Patterns i wyjaśniając trochę w inny sposób niż jest to w książce. Oprócz tej serii jest również kilka odcinków o SOLID.

https://www.youtube.com/watch?v=GU-2T7k9NfI&index=1&list=PL55RiY5tL51rcCnrOrZixuOsZhAHHy6os

3\. Minspace. Ponownie bardzo dobry, mniej znany kanał poświęcony JavaScriptowi i różnym frameworkom. Znajdziemy tutaj kursy Angulara, Reacta, Vue czy nawet RxJS. Wszystko tłumaczone na prawdziwych przykładach krok po kroku. Jeden z moich faworytów.

https://www.youtube.com/watch?v=A0jWuRC-yIA

4\. Chris Hawkes. Chyba najmniej znana postać z całego tego zestawienia i najbardziej kontrowersyjna. Liczba wyświetleń jego filmów raczej nie przekracza 10 000, a każdy posiada sporą ilość dislikeów. Dlaczego tak jest? Ponieważ Chris pokazuje środowisko programistyczne z tej drugiej strony - niekoniecznie super przyjaznej, gdzie nie jest tak kolorowo jak to prezentują inni youtuberzy lub jak można to przeczytać w artykułach. Mówi jak jest - nie zważając na słowa. Polecam jeżeli ktoś chce obejrzeć kogoś trochę innego, kto idzie niejako pod prąd i nie lubi JavaScriptu ;)