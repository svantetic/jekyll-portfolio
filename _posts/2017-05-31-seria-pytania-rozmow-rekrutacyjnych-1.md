---
title: 'Seria: pytania z rozmów rekrutacyjnych. #1'
id: 288
categories:
  - dajsiepoznac2017
date: 2017-05-31 12:40:16
tags:
---

Zaczynam nową serię na blogu, w której będę opisywał pytania jakie można dostać na rozmowach rekrutacyjnych - czy to wstępnych, telefonicznych czy już w 4 bądź 6 oczów w biurze, bezpośrednio z liderem projektu bądź szefem firmy. Osobiście bardzo lubię pojawiać się na rozmowach i uczestniczyć w rekrutacjach, aby złapać doświadczenie w tej nieodłącznej części pracy. Jako front end developer będę opisywał oczywiście rekrutacje właśnie na to stanowisko.

Na pierwszy ogień pójdzie zestaw pytań i zadań jaki dostałem parę miesięcy temu w jednej z Krakowskich firm ulokowanych w centrum miasta.

Najpierw rozmowa telefoniczna:

1.  Jakim projektem mogę się pochwalić najbardziej?
2.  Co robiłem w poprzednich firmach?
3.  W jakim kierunku chciałbym się rozwijać?
4.  Jakiej konkretnej umiejętności chciałbym się nauczyć?
5.  Czym jest HubSpot - system CMS, który miałem wrzucony w swoje CV.
Następnie rozmowa w biurze firmy:

1.  Prototypal inheritance. Jak działa dziedziczenie prototypowe, czym jest prototyp, czy możemy go nadpisać. To pytanie pojawia się na każdej rozmowie rekrutacyjnej i na każdy poziom stanowiska front end developera. Prawdopodobnie przez to, że w prosty sposób możemy sprawdzić, czy ktoś pisząc w CV umiejętność JS: dobra dodawał tylko slidery na strony z WordPressem czy może napisał coś konkretnego w ES6.
2.  Czym różni się tablica w C od tablicy w JS. Czy możemy w C stworzyć tablice, w której będą funkcje. Bardzo dziwne pytanie, które dostałem niejako na własne życzenie, bo wspomniałem, że na studiach pisałem w C - nie polecam chwalenia się takimi wątpliwymi umiejętnościami jeżeli napisaliście coś w danym języku ostatni raz trzy lata temu.
Rozmowa była krótka, ale za to dostałem trzy zadania do zrobienia, przewidziane na półtorej godziny.

1.  Zakodowanie layoutu z siatką produktów, używając flexboxa i Sass/SCSS.
2.  Napisz funkcje przyjmującą dwie tablice jako argumenty, a następnie zwróć obiekt zawierający trzy pola: first, both, second, gdzie będą odpowiednio liczby znajdujące się tylko w pierwszej, tylko w drugiej i w obu tablicach.
3.  Napisz funkcję ukrywającą wszystkie elementy na stronie oprócz jednego podanego w argumencie, bez użycia żadnych bibliotek i frameworków
Jak widać bardzo dużo czystego JavaScriptu i trochę CSSa. W zależności od profilu firmy i projektu te proporcje będą różne. Chyba, że tak jak mój kolega pójdziecie do firmy, gdzie na rekrutacji będziecie rozwiązywać test na inteligencję i odpowiadać z kodów błędów serwera...

Przewiduje około 5 postów o tej tematyce. Następny w weekend. Do usłyszenia.